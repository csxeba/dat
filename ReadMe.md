# Adatelemzés tutorial

## Letöltés

A tutorial folyamatosan készül és frissíteni fogom, ahogy időm lesz tovább írni. A legfrissebb verziót mindig így tudod letölteni:

- Felmész ide (most is itt vagy): https://github.com/csxeba/dat
- 2 kattintás az alábbi ábra szerint:

![letoltes](https://github.com/csxeba/dat/blob/main/_assets/letoltes.png?raw=true)

- Ez letölt egy zip fájlt, amit valahova ki kell tömöríteni.
- A githubon a mappa neve `dat` (data analysis tutorial) és a verzió neve `main`. A letöltött zip fájl és a benne lévő mappa neve `dat-main` lesz.
- A kitömörített `dat-main` mappát helyezd el a Dokumentumok mappádba, onnan könnyen elérhető.

## A notebook használata

Innentől felteszem, hogy ez a mappád létezik: `Dokumentumok/dat-main` és benne vannak a fájlok GitHub-ról. Leírom, hogyan tudod elindítani a Jupyter notebook-ot a tanuláshoz.

- Start menüben indítsd el az `Anaconda navigator` programot, amit feltelepítettünk (azt hiszem így hívják).
- Keresd ki az Anaconda Navigator-ban a Jupyter lab alkalmazást. Lesz egy sima Jupyter is, de neked nem az kell. Mellékelek róla egy képet:

![anaconda_navigator](https://github.com/csxeba/dat/blob/main/_assets/anaconda_navigator_.png?raw=true)

Alább csatolok egy screenshotot a Jupyter felületéről. Bejelöltem rajta a fájlkezelőt.

![jupy_screenshot](https://github.com/csxeba/dat/blob/main/_assets/Jupyter_screenshot.png?raw=true)

- Szerintem a Jupyter fájlkezelő alapból a Windows felhasználó mappádban nyílik meg. Ha ez így van, navigálj a `Dokumentumok/dat-main` mappába.
- Nyisd meg az `Adatozas_tutorial_v01.ipynb` notebook-ot.
- A fenti screenshoton bejelöltem a tartalomjegyzék ikont is, azzal könnyen tudsz navigálni a notebook fejezetein belül.
- Innentől minden instrukció a notebookban lesz. Jó tanulást :)
